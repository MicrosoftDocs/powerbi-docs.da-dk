---
title: Certificer datasæt – Power BI
description: Få mere at vide om, hvordan du guider virksomhedsbrugere til pålidelige datasæt af høj kvalitet.
author: maggiesMSFT
ms.reviewer: kayu
ms.service: powerbi
ms.subservice: powerbi-service
ms.topic: conceptual
ms.date: 04/30/2020
ms.author: maggies
LocalizationGroup: Share your work
ms.openlocfilehash: a6d03521cd3962dcf9549d99076d8606b1142976
ms.sourcegitcommit: 5e5a7e15cdd55f71b0806016ff91256a398704c1
ms.translationtype: HT
ms.contentlocale: da-DK
ms.lasthandoff: 05/22/2020
ms.locfileid: "83792928"
---
# <a name="certify-datasets---power-bi"></a>Certificer datasæt – Power BI

Din organisation kan certificere datasæt, der er den autoritative kilde til vigtige oplysninger. Disse datasæt vises prominent, når designere af rapporten begynder at oprette en rapport og leder efter pålidelige data. Certificering kan være en yderst selektiv proces, hvor kun de mest værdifulde datasæt bliver certificeret. Power BI-lejeradministratorer har en ny indstilling, så de omhyggeligt kan styre, hvem der kan certificere datasæt. Derfor kan administratorer sikre, at certificering af datasættet resulterer i meget pålidelige og autoritative datasæt, der er udviklet til brug på tværs af organisationen.

Power BI-brugere har nu muligvis adgang til mange forskellige datasæt, så virksomheder skal guide dem til pålidelige datasæt af høj kvalitet. Power BI indeholder to måder at *godkende* datasæt på:

- **Fremhævning**: Ejere af datasæt og andre i et arbejdsområde kan fremhæve deres datasæt, når de er klar til almindelig brug. Du kan finde flere oplysninger under [Fremhæv dit datasæt](service-datasets-promote.md). 
- **Certificering**: Ejere af datasæt kan anmode om certificering for et fremhævet datasæt. En udvalgt gruppe af brugere, der er defineret under indstillingen **Certificering af datasæt** for lejeradministratoren, beslutter, hvilke datasæt der skal certificeres. Navnet på den person, der har certificeret et datasæt, vises i et værktøjstip i søgningsoplevelsen for datasæt. Peg på etiketten **Certificeret**, så kan du se det.

## <a name="certify-a-dataset"></a>Certificer et datasæt

Din lejeradministrator kan angive en URL-adresse for linket **Få mere at vide** på siden med indstillingen **Godkendelse**.  De kan linke til dokumentation om certificeringsprocessen. Hvis de ikke angiver en destination for linket **Få mere at vide**, peger det som standard på denne artikel.

![Få mere at vide om certificering af datasæt](media/service-datasets-certify-promote/power-bi-dataset-learn-more-certification.png)

Det er naturligvis et stort ansvar at blive udnævnt til at være en, der kan certificere datasæt. Når en forfatter af et datasæt kontakter dig angående certificering af et datasæt, er det starten på din grundige gennemgang. Når du er overbevist om, at et datasæt er berettiget til certificering, kan du her se de sidste trin, du skal udføre.

1. Ejeren af datasættet skal give dig medlemstilladelser for det arbejdsområde, hvor datasættet er placeret.
1. Hvis din lejeradministrator har udnævnt dig til at være en, der kan certificere datasæt, er indstillingen **Certificeret** i afsnittet **Godkendelse** under **Indstillinger** for datasættet tilgængelig. Vælg **Certificeret**.
1. Vælg **Anvend**.

Læs mere om, hvordan lejeradministratorer [styrer brugen af datasæt på tværs af arbejdsområder](service-datasets-admin-across-workspaces.md).

## <a name="next-steps"></a>Næste trin

* Læs om [Brug af datasæt på tværs af arbejdsområder](service-datasets-across-workspaces.md)
* Har du spørgsmål? [Prøv at spørge Power BI-community'et](https://community.powerbi.com/)
