---
title: Find indhold fra startsiden i Power BI-tjenesten
description: Start på lærredet for startsiden, og find og åbn rapporter, dashboards og apps.
author: mihart
ms.reviewer: mihart
ms.service: powerbi
ms.subservice: powerbi-consumer
ms.topic: conceptual
ms.date: 03/11/2020
ms.author: mihart
LocalizationGroup: Get started
ms.openlocfilehash: 7738fef88a82b84c1391af4b3e784b305478ccb2
ms.sourcegitcommit: e8ed3d120699911b0f2e508dc20bd6a9b5f00580
ms.translationtype: HT
ms.contentlocale: da-DK
ms.lasthandoff: 07/11/2020
ms.locfileid: "86263923"
---
# <a name="find-your-dashboards-reports-and-apps"></a>Find dine dashboards, rapporter og apps

[!INCLUDE[consumer-appliesto-yynn](../includes/consumer-appliesto-yynn.md)]
I Power BI henviser begrebet *indhold* til apps, dashboards og rapporter. Indhold oprettes af Power BI-*designere*, der deler det med kolleger som dig. Dit indhold er tilgængeligt og kan ses i Power BI-tjenesten, og det bedste sted at begynde med at arbejde i Power BI er fra **startsiden** for Power BI.

## <a name="explore-power-bi-home"></a>Udforsk Power BI Start
Når du er logget på Power BI-tjenesten, skal du vælge **Startside** i navigationsruden. 

![Et skærmbillede af lærredet for startsiden for Power BI-tjenesten.](media/end-user-home/power-bi-home-menu.png)


Lærredet for startsiden vises i Power BI som vist i følgende figur.
 
![Et skærmbillede af lærredet for startsiden for Power BI-tjenesten.](media/end-user-home/power-bi-home.png)

I Power BI Start kan du finde og få vist dit indhold på tre forskellige måder. De giver alle tre adgang til den samme indholdspulje, men er bare forskellige måder at komme til indholdet på. I nogle tilfælde vil søgningen være den nemmeste og hurtigste måde at finde noget på, men andre gange er det smartest at vælge et *kort* på lærredet for startsiden.

- På lærredet for startsiden kan du se og organisere dit foretrukne og nyeste indhold sammen med anbefalede indholds- og læringsressourcer. Alt indhold vises som et *kort* med en titel og et ikon. Når du vælger et kort, åbnes det pågældende indhold.
- I venstre side findes navigationsruden. I denne rude er det samme indhold organiseret lidt anderledes, dvs. efter Favoritter, Seneste, Apps og Delt med mig. Herfra kan du få vist lister med indhold og vælge den, der skal åbnes.
- I øverste højre hjørne giver det globale søgefelt dig mulighed for at søge efter indhold efter titel, navn eller nøgleord.

I følgende emner gennemgås de enkelte muligheder for at søge efter og få vist indhold.

## <a name="home-canvas"></a>Lærred på startsiden
Du kan se alt det indhold, du har tilladelse til at bruge, på lærredet for startsiden. I starten har du måske ikke så meget indhold på lærredet for startsiden (se billedet ovenfor), men det ændrer sig, i takt med at du begynder at bruge Power BI med dine kolleger.

Dit lærred for startsiden opdateres også med de anbefalede indholds- og læringsressourcer. 
 
Når du arbejder i Power BI-tjenesten, modtager du dashboards, rapporter og apps fra kolleger, og Power BI Start bliver efterhånden fyldt ud. Med tiden kan den komme til at ligne nedenstående startside.

![Et skærmbillede af velkomstskærmen for Power BI-tjenesten.](media/end-user-home/power-bi-home-oldest.png)

 
I de næste par emner ser vi nærmere på dette lærred for startsiden, oppefra og ned.

## <a name="most-important-content-at-your-fingertips"></a>Det vigtigste indhold lige ved hånden

### <a name="favorites-and-frequents"></a>Favoritter og hyppige
Dette øverste afsnit indeholder links til det indhold, du besøger oftest, eller som du har mærket som [udvalgt eller favorit](end-user-favorite.md). Læg mærke til, at flere kort har gule stjerner. Disse to apps og dette dashboard er blevet mærket som favoritter. 

![Pop op-vinduet Favoritter](./media/end-user-home/power-bi-favorites-frequents.png)

Derudover kan du mærke indhold som [fremhævet](end-user-featured.md). Vælg det dashboard eller den rapport, du forventer at se oftest, og angiv det som dit *foretrukne* indhold. Hver gang du åbner Power BI-tjenesten, bliver dit udvalgte dashboard vist først. 


### <a name="recents-and-my-apps"></a>Seneste og Mine apps
I næste afsnit vises det indhold, du har besøgt for nylig. Læg mærke til tidsstemplet på de enkelte kort. I afsnittet **Mine apps** vises de apps, der er blevet delt med dig, eller som du har [downloadet fra AppSource](end-user-apps.md). De nyeste apps vises her. Du kan vælge **Se alle** for at få vist en liste over alle apps, der er delt med dig.

![seneste apps](./media/end-user-home/power-bi-recent-apps.png)


### <a name="workspaces"></a>Arbejdsområder
Alle brugere af Power BI-tjenesten har et **Mit arbejdsområde**. Der er kun indhold i **Mit arbejdsområde**, hvis du har downloadet Microsoft-eksempler eller oprettet dine egne dashboards, rapporter eller apps. For mange *forbrugere* er **Mit arbejdsområde** tomt og forbliver tomt.  

![tomt Mit arbejdsområde](./media/end-user-home/power-bi-empty-workspace.png)

Hver gang du [downloader en app](end-user-app-marketing.md), eller en [app deles med dig](end-user-apps.md), oprettes der et nyt arbejdsområde.  Du åbner et *apparbejdsområde* ved at vælge det på lærredet for startsiden. 

![Arbejdsområdet Havearbejde valgt](./media/end-user-home/power-bi-workspace-section.png)

Appen åbnes på dit lærred, og du kan se navnet på arbejdsområdet i din navigationsrude. I arbejdsområder opdeler Power BI-tjenesten indholdet efter type: dashboards og rapporter. I nogle tilfælde har du også projektmapper og datasæt. Når du vælger et arbejdsområde, får du vist denne opdeling. I dette eksempel indeholder arbejdsområdet **Kædeleverandør til havearbejde** fire dashboards og to rapporter.

![Arbejdsområdet Havearbejde valgt](./media/end-user-home/power-bi-search-workspace.png)

### <a name="shared-with-me"></a>Delt med mig
Kolleger deler apps med dig, men de kan også dele individuelle dashboards og rapporter. I afsnittet **Delt med mig** kan du se, at der er tre dashboards og tre rapporter, som dine kolleger har delt med dig.

![delt indhold, der vises på startsiden](./media/end-user-home/power-bi-shared.png)

### <a name="recommended-apps"></a>Anbefalede apps
På baggrund af dine aktivitets- og kontoindstillinger viser Power BI et sæt anbefalede apps. Når du vælger en app, åbner kortet appen.
 
### <a name="learning-resources"></a>Læringsressourcer
Nederst på lærredet for startsiden er der et sæt læringsressourcer. Hvilke ressourcer der vises, afhænger af dine aktiviteter og indstillinger og af Power BI-administratoren. 
 
## <a name="explore-the-nav-pane"></a>Udforsk navigationsruden

Ved hjælp af navigationsruden klassificeres dit indhold på måder, der hjælper dig med hurtigt at finde det, du har brug for.  

![Et skærmbillede af navigationsruden for Power BI-tjenesten.](media/end-user-home/power-bi-nav.png)


Brug navigationsruden til at finde og flytte mellem dashboards, rapporter og apps. I nogle tilfælde er brugen af navigationslinjen den hurtigste måde at få adgang til indhold på. Navigationsruden er der, når du åbner landingssiden for startsiden, og forbliver der, efterhånden som du åbner andre områder i Power BI-tjenesten. Du kan skjule den ved at vælge ikonet Skjul ![Ikon til skjulning af navigationsruden](media/end-user-home/power-bi-hide.png) .
  
I navigationsruden organiseres dit indhold i objektbeholdere, der svarer til dem, du allerede har set på lærredet for startsiden: Favoritter, Seneste, Apps, Delt med mig og arbejdsområder. Ved hjælp af pop op-vinduer kan du vælge kun at få vist det nyeste indhold i hver af disse objektbeholdere, eller du kan navigere til indholdslister for at se alt indhold for de enkelte beholderkategorier.
 
- Hvis du vil åbne et af disse indholdsafsnit og få vist en liste over alle elementer, skal du markere overskriften.
- Hvis du vil se de nyeste elementer i de enkelte objektbeholdere, skal du vælge pop op-vinduet ( **>** ).

    ![En video om, hvordan du bruger navigationsruden for Seneste](media/end-user-home/power-bi-nav-bar.gif)

 
Du kan også bruge navigationsruden til hurtigt at finde det ønskede indhold. Indhold er organiseret på en måde, der ligner lærredet for startsiden, men det vises på lister i stedet for på kort. 

## <a name="search-all-of-your-content"></a>Søg i alt dit indhold
Nogle gange er det hurtigst at finde dit indhold ved at søge efter det. Du har måske opdaget, at et dashboard, du ikke har brugt i et stykke tid, ikke vises på dit lærred for startsiden. Eller måske kommer du i tanke om, at din kollega, Aaron, har delt noget med dig, men du kan ikke huske, hvad han kaldte det, eller hvilken type indhold han delte, eller om det var et dashboard eller en rapport. Eller du kan have så meget indhold, at det er nemmere at søge efter det end at rulle eller sortere. 
 
Søgefeltet er placeret øverst til højre på startsidens menulinje. Du kan angive hele eller en del af navnet på dashboardet og søge efter det. Du kan også angive din kollegas navn og søge efter indhold, han har delt med dig. Under søgningen søges der efter resultater i alt det indhold, du ejer, eller som du har adgang til.

![Et skærmbillede af, hvordan du kan bruge søgefeltet til Seneste](media/end-user-home/power-bi-search-field.png)

## <a name="next-steps"></a>Næste trin
Oversigt over [grundlæggende begreber i Power BI](end-user-basic-concepts.md)
