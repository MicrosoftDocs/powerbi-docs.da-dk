---
title: Power BI til HoloLens 2 (eksempelvisning)
description: Få vist dine dashboards og rapporter i appen Power BI til HoloLens 2.
author: paulinbar
ms.author: painbar
ms.reviewer: ''
ms.service: powerbi
ms.subservice: powerbi-mobile
ms.topic: conceptual
ms.date: 09/22/2020
ms.openlocfilehash: dffe3344fc10b0daceca629b5d5354f1b8419e81
ms.sourcegitcommit: 653e18d7041d3dd1cf7a38010372366975a98eae
ms.translationtype: HT
ms.contentlocale: da-DK
ms.lasthandoff: 12/01/2020
ms.locfileid: "96414524"
---
# <a name="power-bi-for-hololens-2-preview"></a>Power BI til HoloLens 2 (eksempelvisning)
Power BI-appen til HoloLens 2 kombinerer dine Power BI-rapporter og -dashboards med dit fysiske miljø, så du kan oprette en 3D-grænseflade, der både er fængslende og praktisk, hvor du kan bevæge dig gennem den fysiske verden og få dine relevante data, når og hvor du har brug for det.

![Billede fra HoloLens 2, der viser flydende Power BI-rapporter.](media/mobile-hololens2-app/power-bi-hololens2-floating-reports.png)

## <a name="get-the-power-bi-app-for-hololens-2"></a>Hent Power BI-appen til HoloLens 2 

Power BI-appen til HoloLens 2 er tilgængelig fra [Microsoft Store](https://go.microsoft.com/fwlink/?linkid=526478).

Appen fungerer sammen med enkeltlogon, hvilket betyder, at appen bruger identiteten for den bruger, der i øjeblikket er logget på HoloLens 2-enheden, til at godkende mod Power BI-tjenesten.

[Få mere at vide](/hololens/holographic-store-apps) om, hvordan du installerer apps på din HoloLens 2-enhed.

## <a name="open-the-power-bi-app-on-your-hololens-2"></a>Åbn Power BI-appen på HoloLens 2

Åbn menuen **Start**, og vælg Power BI-appen. Appen åbnes med alle dine foretrukne rapporter og dashboards, der er indlæst i dit virtuelle værktøjsbælte, hvor du kan vælge at få dem vist.

## <a name="using-the-power-bi-app-for-hololens-2"></a>Brug af Power BI-appen til HoloLens 2

Du kan bruge håndbevægelser og øjesporing i HoloLens 2 til at tilpasse størrelsen på og placere og interagere med dit Power BI-indhold. [Få mere at vide](/hololens/hololens2-basic-usage) om interaktion med objekter i HoloLens 2-verdenen.

### <a name="access-reports-and-dashboards"></a>Adgang til rapporter og dashboards

Hvis du vil have adgang til en rapport eller et dashboard, skal du tage elementet ud af dit virtuelle værktøjsbælte og placere det, hvor du vil. [Få mere at vide](/hololens/hololens2-basic-usage#moving-holograms) om, hvordan du tager fat i og placerer appvinduer.

En rapport eller et dashboard skal være markeret som en favorit for at kunne være i det virtuelle værktøjsbælte. Hvis du ikke har nogen rapporter eller dashboards i dit værktøjsbælte, eller hvis du vil tilføje flere rapporter og dashboards, skal du markere disse elementer som favoritter i enten [Power BI-tjenesten](../end-user-favorite.md) eller [Power BI – Mobil-appen](mobile-apps-favorites.md). De vil derefter være tilgængelige i dit virtuelle værktøjsbælte til Power BI i HoloLens 2.

### <a name="resize-reports-and-dashboards"></a>Tilpas størrelsen på rapporter og dashboards

Hvis du vil tilpasse størrelsen på en rapport eller et dashboard, skal du tage fat i de størrelseshåndtag, der vises i hjørnerne af appvinduet, og tilpasse størrelsen efter behov. [Få mere at vide](/hololens/hololens2-basic-usage#resizing-holograms) om tilpasning af størrelsen på appvinduer.

### <a name="position-reports-and-dashboards-in-space"></a>Placer rapporter og dashboards

Hvis du vil placere din rapport eller dit dashboard, skal du trække i den eller det ved at knibe din pegefinger og tommelfinger sammen på titellinjen og derefter flytte din hånd til den ønskede placering uden at give slip på bevægelsen. Giv slip, når elementet er på det ønskede sted. [Få mere at vide](/hololens/hololens2-basic-usage#moving-holograms) om flytning af appvinduer.

Når du har placeret din rapport eller dit dashboard den ønskede sted, husker din HoloLens 2-enhed placeringen i miljøet. Når du besøger det samme sted næste gang, kan du finde det element, du har placeret, på præcis samme placering.

### <a name="browse-report-pages"></a>Gennemse rapportsider

Hver rapport indeholder et sideindeks, som du kan få vist for at gå fra side til side. Vælg knappen **Sideindeks** i øverste højre hjørne af rapportvinduet for at få vist eller skjule sideindekset.

![Billede, der viser rapportsideindekset i Power BI til HoloLens 2](media/mobile-hololens2-app/power-bi-hololens2-browse-report-pages.png)

### <a name="open-reports-with-qr-codes"></a>Åbn rapporter med QR-koder

Hvis der er oprettet en QR-kode for en rapport, og den er knyttet til et element, f.eks. noget udstyr, hvis data er indeholdt i den pågældende rapport, kan du åbne rapporten blot ved at se på QR-koden på elementet.

[Få mere at vide](../../create-reports/service-create-qr-code-for-report.md) om oprettelse af QR-koder til rapporter.

### <a name="data-refresh"></a>Opdatering af data

Rapporter og dashboards opdateres, mens du bruger appen, så hvis data ændres i Power BI, mens du bruger appen, kan du se, at disse ændringer afspejles i de rapporter og dashboards, du får vist.

## <a name="next-steps"></a>Næste trin

* [Sådan navigerer du i HoloLens 2](/hololens/hololens2-basic-usage)