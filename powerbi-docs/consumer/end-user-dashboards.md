---
title: Hvad er et dashboard, og hvordan åbner jeg det?
description: Et dashboard er en vigtig funktion i Power BI-tjenesten.
author: mihart
ms.author: mihart
ms.reviewer: mihart
ms.service: powerbi
ms.subservice: pbi-explore
ms.topic: conceptual
ms.date: 08/30/2020
LocalizationGroup: Dashboards
ms.openlocfilehash: 518310c6b4b0d45f02049c91a493b6394a4a50d2
ms.sourcegitcommit: 653e18d7041d3dd1cf7a38010372366975a98eae
ms.translationtype: HT
ms.contentlocale: da-DK
ms.lasthandoff: 12/01/2020
ms.locfileid: "96400540"
---
# <a name="dashboards-for-business-users-of-the-power-bi-service"></a>Dashboards til virksomhedsbrugere af Power BI-tjenesten

[!INCLUDE[consumer-appliesto-ynny](../includes/consumer-appliesto-ynny.md)]

[!INCLUDE [power-bi-service-new-look-include](../includes/power-bi-service-new-look-include.md)]

Et Power BI-***dashboard** _ er en enkelt side, der ofte kaldes et lærred, hvor der bruges visualiseringer til at fortælle en historie. Da det er begrænset til én side, indeholder et dashboard, der er godt designet, kun de vigtigste elementer fra historien.

![skærmbillede med et dashboard](media/end-user-dashboards/power-bi-dashboard.png)

De visualiseringer, du kan se på dashboardet, kaldes _felter* og er *fastgjort* til dashboardet af *rapportdesignerne*. I de fleste tilfælde kommer du til den rapportside, hvor visualiseringen blev oprettet, når du vælger et felt. Hvis du ikke har arbejdet med Power BI før, kan du få et godt overblik ved at læse [Power BI – Grundlæggende begreber](end-user-basic-concepts.md).

> [!NOTE]
> Dashboards kan [vises og deles på mobilenheder](mobile/mobile-apps-view-dashboard.md).
>
> Hvis du vil dele dashboards med dine kolleger, skal du bruge Power BI Pro eller Premium Du kan finde flere oplysninger under [Power BI-licenstyper](end-user-license.md).

Visualiseringerne på et dashboard stammer fra rapporter, og hver rapport er baseret på et datasæt. Du kan faktisk opfatte et dashboard som en måde at få adgang til underliggende rapporter og datasæt på. Når du vælger en visualisering, bliver du ført til den rapport, der blev brugt til at oprette den.

![diagram, der viser relationer mellem dashboards, rapporter, datasæt](media/end-user-dashboards/power-bi-diagram.png)

## <a name="advantages-of-dashboards"></a>Fordele ved dashboards
Dashboards er en fantastisk måde at holde øje med din virksomhed, søge efter svar og se dine vigtigste data i korte træk på. Visualiseringer på et dashboard kan stamme fra ét underliggende datasæt eller mange og fra én underliggende rapport eller mange. På et dashboard kan data fra det lokale miljø og cloudmiljøet kombineres, hvilket giver dig en samlet visning, uanset hvor dataene er gemt.

Et dashboard er ikke kun et flot billede. Det er interaktivt, og felterne opdateres, når de underliggende data ændres.

## <a name="dashboards-versus-reports-for-power-bi-business-users_"></a>Forskellen mellem dashboards og rapporter til Power BI-***virksomhedsbrugere** _
Rapporter forveksles ofte med dashboards, da de også er lærreder med visualiseringer. Men der er nogle væsentlige forskelle set fra en Power BI-virksomhedsbrugers* synspunkt.

| **Egenskab** | **Dashboards** | **Rapporter** |
| --- | --- | --- |
| Sider |Én side |Én eller flere sider |
|**Feltet Stil et spørgsmål om dine data** (Spørgsmål og svar til Power BI) øverst |næsten altid | nej |
| Datakilder |Én eller flere rapporter og et eller flere datasæt pr. dashboard |Et enkelt datasæt pr. rapport |
| Filtrering |Der kan ikke filtreres eller laves udsnit |Der er mange forskellige måder at filtrere, fremhæve og lave udsnit på |
| Angivelse af beskeder |Der kan oprettes beskeder, som sendes via mail, når visse betingelser er opfyldt |Nej |
| Udvalgt |Ét dashboard kan angives som dit "udvalgte" dashboard |Der kan ikke oprettes en udvalgt rapport |
| Kan underliggende datasættabeller og felter ses? |Nej. Data kan eksporteres, men tabeller og felter på selve dashboardet kan ikke ses. |Ja. Datasættabeller, felter og værdier kan ses. |


## <a name="dashboard-designers-and-dashboard-business-users"></a>Dashboarddesignere og dashboardvirksomhedsbrugere
Som Power BI-**_virksomhedsbruger_* _, modtager du dashboards fra _designere*. Fortsæt med at få mere at vide om dashboards med disse emner:

* [Få vist et dashboard](end-user-dashboard-open.md)
* Få mere at vide om [dashboardfelter](end-user-tiles.md), og hvad der sker, når du vælger et.
* Vil du holde øje med et enkelt dashboardfelt og modtage en mail, når den når en bestemt grænse? [Opret beskeder for felterne](end-user-alerts.md).
* Stil spørgsmål om dit dashboard. Få mere at vide om, hvordan du bruger [Spørgsmål og svar i Power BI](end-user-q-and-a.md) til at stille et spørgsmål om dine data og få svar i form af en visualisering.

> [!TIP]
> Hvis du ikke kunne finde det, du ledte efter her, kan du bruge indholdsfortegnelsen til venstre.
> 

## <a name="next-steps"></a>Næste trin
[Få vist et dashboard](end-user-dashboard-open.md) 