---
title: Opret Power BI-visualiseringer ved hjælp af R
description: Med Power BI Desktop kan du bruge R til at visualisere dine data.
author: davidiseminger
ms.reviewer: ''
ms.service: powerbi
ms.subservice: powerbi-desktop
ms.topic: how-to
ms.date: 11/04/2019
ms.author: davidi
LocalizationGroup: Create reports
ms.openlocfilehash: 65291c81ab1952599079ff93ed4ed19694657132
ms.sourcegitcommit: eef4eee24695570ae3186b4d8d99660df16bf54c
ms.translationtype: HT
ms.contentlocale: da-DK
ms.lasthandoff: 06/23/2020
ms.locfileid: "85239069"
---
# <a name="create-power-bi-visuals-using-r"></a>Opret Power BI-visualiseringer ved hjælp af R
Med Power BI Desktop kan du bruge *R* til at visualisere dine data. [R](https://mran.revolutionanalytics.com/documents/what-is-r) er et sprog og et miljø til statistisk databehandling og grafik.

## <a name="install-r"></a>Installér R
Power BI Desktop indeholder som standard ikke R-programmet, og det udrulles og installeres ikke i forbindelse med Power BI Desktop. Hvis du vil køre R-scripts i Power BI Desktop, skal du installere R separat på din lokale computer. Du kan downloade og installere R gratis fra mange forskellige steder, herunder [downloadsiden for Revolution Open](https://mran.revolutionanalytics.com/download/) og [CRAN Repository](https://cran.r-project.org/bin/windows/base/). Den aktuelle version af R-script i Power BI Desktop understøtter Unicode-tegn og mellemrum (tomme tegn) i installationsstien.

## <a name="enable-r-visuals-in-power-bi-desktop"></a>Aktivér R-visualiseringer i Power BI Desktop
Når du har installeret R, aktiveres det automatisk i Power BI Desktop. Du kan kontrollere, at Power BI Desktop har aktiveret R på den korrekte placering, ved at følge disse trin: 

1. Vælg **Filer** > **Indstillinger** > **Indstillinger** i menuen i Power BI Desktop. 

2. Vælg **R-script** under **Global** til venstre på siden **Indstillinger**. 

3. Gå til **Indstillinger for R-script**, og kontrollér, at din lokale R-installation er angivet i **Registrerede R-startmapper**, og at det er den korrekte lokale R-installation, som skal bruges i Power BI Desktop, der er valgt. På følgende billede er stien til den lokale installation af R **C:\Programmer\R Open\R-3.5.3\\** .
   
   ![Siden Indstillinger for R-script](media/desktop-r-visuals/r-visuals-2.png)

Når du har kontrolleret R-installationen, er du klar til at oprette R-visualiseringer.

## <a name="create-r-visuals-in-power-bi-desktop"></a>Opret R-visualiseringer i Power BI Desktop
1. Vælg ikonet **R-visualisering** i ruden **Visualisering** for at tilføje en R-visualisering.
   
   ![Ikonet R-visualisering i ruden Visualisering](media/desktop-r-visuals/r-visuals-3.png)

2. Vælg **Aktivér** i vinduet **Aktivér visuelle script-elementer**.

   ![Aktivér scriptvisualiseringer](media/desktop-r-visuals/r-visuals-10.png)

   Når du føjer en R-visualisering til en rapport, sker der følgende ændringer i Power BI Desktop:
   
   - Der vises en pladsholder for R-visualiseringen på rapportcanvasset.
   
   - **R-scripteditoren** vises nederst i den midterste rude.
   
   ![R-scripteditor](media/desktop-r-visuals/r-visuals-4.png)

3. Gå til sektionen **Værdier** i ruden **Visualisering**, og træk de felter fra ruden **Felter**, som du vil bruge i dit R-script. Det foregår på samme måde som med enhver anden visualisering i Power BI Desktop. Du kan også vælge felterne direkte i ruden **Felter**.
    
    Det er kun de felter, du har føjet til området **Felter**, som du kan bruge til R-scriptet. Du kan tilføje nye felter eller fjerne unødvendige felter i området **Værdier**, mens du arbejder med R-scriptet i **R-scripteditoren**. Det registreres automatisk i Power BI Desktop, hvilke felter du har tilføjet eller fjernet.
   
   > [!NOTE]
   > Standardsammenlægningstypen for visuelle R-elementer er *Opsummer ikke*.
   > 
   > 
   
4. Du kan nu bruge de valgte data til at oprette en afbildning: 

    - I takt med at du vælger felter, genererer **R-scripteditoren** understøttende bindingskode for R-scriptet for disse felter i det grå område øverst i editorruden.
    - Hvis du fjerner et felt, fjernes koden for feltet automatisk i **R-scripteditoren**.
   
   I det viste eksempel på følgende billede er tre felter valgt: hp, gear og drat. Som følge af disse valg genererer R-scripteditoren bindingskode, som opsummeres på følgende måde:
   
   * Opret en dataramme kaldet **datasæt**, som består af de forskellige felter, brugeren har valgt.
   * Standardsammenlægningen er: *Opsummer ikke*.
   * På samme måde som med tabelvisualiseringer grupperes felter, og duplikerede rækker vises kun én gang.
   
   ![R-scripteditorkode](media/desktop-r-visuals/r-visuals-5.png)
   
   > [!TIP]
   > I nogle tilfælde ønsker du måske ikke automatisk gruppering, eller du vil måske have alle rækker vist, inklusive dubletter. I disse tilfælde skal du føje et indeksfelt til datasættet. Derved opfattes alle rækker som entydige, hvilket forhindrer gruppering.
   > 
   > 
   
   Den genererede dataramme kaldes **dataset**, og du får adgang til udvalgte kolonner ved hjælp af deres respektive navne. Du kan for eksempel få adgang til feltet gear ved at føje *dataset$gear* til R-scriptet. Brug enkelt anførselstegn i forbindelse med felter, der indeholder mellemrum eller specialtegn.

5. Idet datarammen genereres automatisk ved hjælp af de felter, du har valgt, kan du skrive et R-script, som afbildes på R-standardenheden af Power BI Desktop. Når du har fuldført scriptet, skal du vælge **Kør script** i højre side af titellinje i **R-scripteditoren**.
   
    Når du vælger **Kør script**, identificeres afbildningen i Power BI Desktop, og den vises på lærredet. Fordi processen udføres på din lokale R-installation, skal du kontrollere, at alle påkrævede R-pakker er installeret.
   
   Visualiseringen afbildes igen i Power BI Desktop, når en eller flere af følgende hændelser opstår:
   
   * Når du vælger **Kør script** på titellinjen i **R-scripteditoren**.
   * Når data ændres pga. opdatering, filtrering eller fremhævning af data.

     På følgende billede vises et eksempel på den tilsvarende afbildningskode, som afbilder korrelationen mellem forskellige biltypers egenskaber.

     ![Eksempel på afbildningskode for korrelation](media/desktop-r-visuals/r-visuals-6.png)

6. Hvis du vil have en større visning af visualiseringerne, kan du minimere **R-scripteditoren**. Som med alle andre visualiseringer i Power BI Desktop kan du filtrere på tværs af afbildningen af korrelationen ved at vælge et bestemt område, f.eks. sportsvogne, i kransevisualiseringen (den runde visualisering til højre).

    ![Større visning af visualisering](media/desktop-r-visuals/r-visuals-7.png)

7. Rediger R-scriptet for at tilpasse visualiseringen og benytte dig af effektiviteten i R ved at føje parametre til kommandoen for afbildningen.

    Den oprindelige kommando for afbildning er følgende:

    ```
    corrplot(M, method = "color",  tl.cex=0.6, tl.srt = 45, tl.col = "black")
    ```

    Skift R-scriptet, så kommandoen for afbildning er som følger:

    ```
    corrplot(M, method = "circle", tl.cex=0.6, tl.srt = 45, tl.col = "black", type= "upper", order="hclust")
    ```

    Som følge heraf afbildes der nu cirkler i R-visualiseringen, det er kun den øverste halvdel, der er inkluderet, og matrixen til klyngeopdeling af korrelerede egenskaber omarrangeres.

    ![Afbildning af cirkler i R-visualisering](media/desktop-r-visuals/r-visuals-8.png)

    Når du udfører et R-script, der medfører en fejl, vises der en fejlmeddelelse på lærredet i stedet for afbildningen af R-visualiseringen. Du kan få flere oplysninger om fejlen ved at vælge **Se detaljer** i fejlmeddelelsen i R-visualiseringen.

    ![Fejl i R-visualisering](media/desktop-r-visuals/r-visuals-9.png)

## <a name="r-scripts-security"></a>Sikkerhed for R-scripts 
R-visualiseringer oprettes ud fra R-scripts, som kan indeholde kode med risici for sikkerhed eller personlige oplysninger. Første gang en bruger forsøger at få vist eller interagere med en R-visualisering, vises en sikkerhedsadvarsel. Du skal kun aktivere R-visualiseringer, hvis du har tillid til forfatteren og kilden, eller når du har gennemset og forstået R-scriptet.


## <a name="known-limitations"></a>Kendte begrænsninger
R-visualiseringer i Power BI Desktop har følgende begrænsninger:

* Datastørrelser: De data, der bruges af R-visualiseringen til afbildning, er begrænset til 150.000 rækker. Hvis der er valgt flere end 150.000 rækker, bruges kun de øverste 150.000 rækker, og der vises en meddelelse på billedet.

* Opløsning: Alle R-visualiseringer vises ved 72 DPI.

* Afbildningsenhed: Kun afbildning til standardenheden understøttes. 

* Beregningstider: Hvis en R-visualiseringsberegning overstiger fem minutter, medfører det en timeoutfejl.

* Relationer: På samme måde som med andre Power BI Desktop-visualiseringer opstår der en fejl, hvis der vælges datafelter fra forskellige tabeller, hvor der ikke er defineret en relation.

* Opdateringer: R-visualiseringer opdateres, når data opdateres, filtreres eller fremhæves. Selve billedet er dog ikke interaktivt og må ikke være kilden til tværgående filtrering.

* Fremhævninger: R-visualiseringer reagerer på fremhævning af andre visualiseringer, men du kan ikke vælge elementer i en R-visualisering for at filtrere på tværs af andre elementer.

* Visningsenheder: Det er kun afbildninger, der afbildes på den R-enhed, som bruges til standardvisning, der vises korrekt på canvasset. Undgå at bruge en anden R-enhed til visning.

* Omdøber kolonne: Visuelle R-elementer understøtter ikke omdøbning af inputkolonner. Der refereres til kolonner fra deres oprindelige navn under udførelsen af scriptet.

* RRO-installationer: I denne udgivelse identificeres RRO-installationer ikke automatisk i 32-bit versionen af Power BI Desktop. Du skal manuelt angive stien til R-installationsmappen under **Indstillinger** > **Indstillinger** > **R-script**.

## <a name="next-steps"></a>Næste trin
Du kan finde flere oplysninger om R i Power BI i følgende artikler:

* [Kørsel af R-scripts i Power BI Desktop](../connect-data/desktop-r-scripts.md)
* [Brug en ekstern R-IDE med Power BI](../connect-data/desktop-r-ide.md)
