---
title: Interager med en rapport i redigeringsvisning
description: Interager med en rapport i Redigeringsvisning for en rapport i Power BI-tjenesten
author: maggiesMSFT
ms.reviewer: ''
ms.service: powerbi
ms.subservice: powerbi-service
ms.topic: how-to
ms.date: 02/26/2020
ms.author: maggies
LocalizationGroup: Reports
ms.openlocfilehash: dfa97a6cd8aed51f7c85b215307fd9fd3ac6e729
ms.sourcegitcommit: eef4eee24695570ae3186b4d8d99660df16bf54c
ms.translationtype: HT
ms.contentlocale: da-DK
ms.lasthandoff: 06/23/2020
ms.locfileid: "85219039"
---
# <a name="interact-with-a-report-in-editing-view-in-the-power-bi-service"></a>Interager med en rapport i Redigeringsvisning i Power BI-tjenesten
Du kan oprette og redigere rapporter i både Power BI-tjenesten og Power BI Desktop. I Power BI-tjenesten kan du oprette og redigere rapporter i **Redigeringsvisning**. Og i Power BI Desktop kan du oprette og redigere rapporter i [Rapportvisning](desktop-report-view.md). Denne artikel omhandler Redigeringsvisning i Power BI-tjenesten. 

Power BI-tjenesten har to forskellige tilstande til at interagere med rapporter – [Læsevisning](../consumer/end-user-reading-view.md) til *forbrugere* af rapporter og Redigeringsvisning til rapportejere og -oprettere.  En Power BI Pro-licens er påkrævet til deling af rapporter samt til redigering af rapporter, der er oprettet af andre. Hvis du ikke har en Pro-licens, kan du stadig oprette rapporter, men du kan ikke [dele dem](../collaborate-share/service-share-reports.md).    

I Redigeringsvisning for en rapport har du stor fleksibilitet til både at undersøge og udvikle rapporter. Alle funktionerne i [Læsevisning](../consumer/end-user-reading-view.md) er tilgængelige -- samt meget mere. Redigeringsvisning er kun tilgængelig for den person, der oprettede rapporten, eller for de kolleger, der er [medejere af rapporten som et medlem eller en administrator af et arbejdsområde](../collaborate-share/service-create-distribute-apps.md).

## <a name="functionality-only-available-in-editing-view"></a>Funktionerne er kun tilgængelige i Redigeringsvisning
Se listen over emner under overskriften **Rapporter** i indholdsfortegnelsen til venstre. Det er en lang liste, og mange af emnerne omfatter funktioner, *som kun er tilgængelige, hvis du har redigeringstilladelse til en rapport*.  For at hjælpe dig med at navigere i indholdsfortegnelsen er Redigeringsvisning nødvendig til følgende handlinger:

* Oprette, redigere, omdøbe, dele og slette rapporter.
* Tilføje, omdøbe, flytte rundt på og slette rapportsider.
* Formatere rapporter.
* Føje visualiseringer, tekstfelter, figurer og knapper til en rapport.
* Tilføje filtre for visuelt niveau, sideniveau og rapportniveau samt indstille visuelle interaktioner.
* Oprette opdateringsplaner.
* Spørgsmål og svar – stille spørgsmål i rapporter.
* Visning af de data, der bruges til at oprette visualiseringen. 
* Konfiguration af detaljeadgang.
* Duplikering af en rapportside.

## <a name="considerations-and-troubleshooting"></a>Overvejelser og fejlfinding
En Power BI Pro-licens er påkrævet for at redigere rapporter, der er oprettet af andre, samt for at dele rapporter med andre.  Hvis du ikke har en Pro-licens, kan du stadig oprette rapporter, men du kan ikke [dele dem](../collaborate-share/service-share-reports.md).


## <a name="next-steps"></a>De næste trin
Tilbage til [Læsevisning og Redigeringsvisning i Power BI-tjenesten](../consumer/end-user-reading-view.md)

Har du flere spørgsmål? [Prøv at spørge Power BI-community'et](https://community.powerbi.com/)
