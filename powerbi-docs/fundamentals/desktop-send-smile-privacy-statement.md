---
title: Erklæring om beskyttelse af personlige oplysninger for Send en smiley i Power BI Desktop
description: Erklæring om beskyttelse af personlige oplysninger for Send en smiley i Power BI Desktop
author: davidiseminger
ms.author: davidi
ms.reviewer: ''
ms.service: powerbi
ms.subservice: pbi-fundamentals
ms.topic: conceptual
ms.date: 05/08/2019
LocalizationGroup: Learn more
ms.openlocfilehash: 1de4dfc17ea2d9b5e84adf8a77fd1faf7d372dd7
ms.sourcegitcommit: 653e18d7041d3dd1cf7a38010372366975a98eae
ms.translationtype: HT
ms.contentlocale: da-DK
ms.lasthandoff: 12/01/2020
ms.locfileid: "96419469"
---
# <a name="power-bi-desktop-send-a-smile-privacy-statement"></a>Erklæring om beskyttelse af personlige oplysninger for Send en smiley i Power BI Desktop

Fra og med marts 2018-versionen af **Power BI Desktop** gøres der brug af platformen Windows Fejlrapportering i forbindelse med fejlrapportering i stedet for funktionaliteten *Send et smil* eller *Send et lidt trist ansigt*. Du kan finde flere oplysninger om platformen Windows Fejlrapportering på [bloggen om beskyttelse af personlige oplysninger i Windows](https://blogs.windows.com/windowsexperience/2018/01/24/microsoft-introduces-new-privacy-tools-ahead-of-data-privacy-day/). 

## <a name="for-versions-of-power-bi-desktop-prior-to-march-2018"></a>Versioner af Power BI Desktop fra før marts 2018

Hos Microsoft bestræber vi os på at beskytte dine personlige oplysninger og samtidig levere produkter, der giver dig den ønskede ydeevne, effektivitet og brugervenlighed. I denne erklæring om beskyttelse af personlige oplysninger forklares mange af fremgangsmåderne for indsamling og anvendelse af data i forbindelse med feedback på Microsoft Power BI Desktop *Send en smiley*. Det gælder ikke for andre online eller offline Microsoft-websteder, -produkter eller -tjenester.

Med undtagelse af, hvad der ellers er beskrevet i denne erklæring, sender *Send en smiley* ikke personlige oplysninger til Microsoft. Oplysninger, der sendes til Microsoft, viderebringes ikke til selskaber uden for Microsoft og Microsofts datterselskaber og associerede selskaber uden din tilladelse.

*Send en smiley* til Power BI Desktop giver dig mulighed for at sende en mailadresse sammen med din feedback. Denne mailadresse bruges til at kontakte dig, hvis Microsoft skal bruge yderligere oplysninger eller en forklaring på din anmodning. Du behøver ikke at registrere din mailadresse hos Microsoft for at bruge *Send en smiley*.

*Send en smiley til Power BI Desktop* gør det muligt for dig at sende feedback til Microsoft, og du kan eventuelt inkludere skærmbilleder sammen med ris eller ros, du måtte have. Selvom *Send en smiley* ikke har til hensigt at indsamle personlige oplysninger, er det muligt, at sådanne oplysninger registreres via den feedback eller de skærmbilleder, du leverer. Microsoft bruger ikke disse oplysninger til at identificere dig.

*Send en smiley* indsamler automatisk nogle oplysninger om systemkonfigurationen, almindelige computeroplysninger og grundlæggende oplysninger om, hvordan du bruger Microsoft-produkter. Disse oplysninger sendes, når du vælger at sende feedback.

*Send en smiley* indsamler normalt oplysninger om:

* Systemkonfigurationen, f.eks. versionen af operativsystemet og den arkitektur, du bruger (32-bit eller 64-bit).
* Almindelige computeroplysninger, f.eks. den version af Power BI Desktop, den version af Internet Explorer og den CLR-version, du bruger.
* Forbrug af programmet Power BI Desktop, f.eks. oplysninger om filpakke (landestandard for dokument, aktiveret/deaktiveret tilstand for Kombiner hurtigt), aktiverede og deaktiverede visningsfunktioner, DirectQuery eller importtilstand, aktuelle arbejdssæt og virtuel hukommelse ved spidsbelastning, der bruges i den aktuelle session.

De personlige oplysninger, vi indsamler fra dig, bruges af Microsoft og Microsofts datterselskaber og associerede selskaber til at levere tjenesterne eller udføre transaktioner, du har anmodet om eller godkendt, og de kan også bruges til at anmode om flere oplysninger om:

* Feedback, du giver på det produkt eller den tjeneste, du bruger
* Til levering af vigtige opdateringer og meddelelser om softwaren
* Til forbedring af produktet eller tjenesten, f.eks. forespørgsler i fejl- og undersøgelsesformularer

Med undtagelse af det, der er beskrevet i denne erklæring, overdrages personlige oplysninger ikke til tredjeparter uden din tilladelse. Vi ansætter undertiden andre virksomheder til at levere begrænsede tjenester på dine vegne, f.eks.:

* Pakke, sende og levere køb og andre forsendelser
* Besvare kundespørgsmål om produkter og tjenester
* Behandle registrering af hændelser
* Udføre statistiske analyser af vores tjenester

Vi leverer kun de personlige oplysninger, som disse firmaer skal bruge for at kunne levere tjenesten, og de må ikke bruge disse oplysninger til andre formål.

Microsoft kan få adgang til eller afsløre oplysninger om dig, herunder indholdet af dine meddelelser, for at:

* Overholde loven eller reagere på lovmæssige anmodninger eller juridiske processer
* Beskytte Microsofts eller vores kunders rettigheder eller ejendom, herunder opretholdelse af vores aftaler eller politikker omkring brugen af tjenesterne
* Handle i god på, at denne adgang eller afsløring er nødvendig for at beskytte den personlige sikkerhed for Microsofts medarbejdere, kunder eller offentligheden

Oplysninger, der er indsamlet af eller sendt til Microsoft via *Send en smiley*, kan gemmes og behandles i USA eller et andet land, hvor Microsoft eller Microsofts associerede selskaber, datterselskaber eller tjenesteudbydere er etableret. Microsoft overholder "safe harbor framework" fra U.S. Department of Commerce i forbindelse med indhentning, anvendelse og opbevaring af data fra EU.

## <a name="security-of-your-information"></a>Sikkerheden for dine oplysninger
Hos Microsoft har vi forpligtet os til at beskytte dine personlige oplysningers sikkerhed. Vi bruger en lang række sikkerhedsteknologier og procedurer, der kan hjælpe dig med at beskytte dine oplysninger mod uautoriseret adgang, brug eller afsløring.

## <a name="changes-to-this-privacy-statement"></a>Ændring af denne erklæring om beskyttelse af personlige oplysninger
Microsoft kan med jævne mellemrum opdatere denne erklæring om beskyttelse af personlige oplysninger. Den seneste dato for opdatering øverst i erklæringen om beskyttelse af personlige oplysninger opdateres med hver version. Vi opfordrer dig til jævnligt at gennemse denne erklæring om beskyttelse af personlige oplysninger for at holde dig orienteret om, hvordan Microsoft hjælper med at beskytte dine oplysninger.

