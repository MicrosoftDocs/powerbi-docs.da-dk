---
title: 10 tips til at få hjælp til dine Power BI-spørgsmål
description: Her er 10 måder at få hjælp, når du har spørgsmål om, hvordan Power BI fungerer
author: maggiesMSFT
ms.reviewer: ''
ms.service: powerbi
ms.subservice: powerbi-service
ms.topic: conceptual
ms.date: 06/28/2018
ms.author: maggies
LocalizationGroup: Get started
ms.openlocfilehash: 695663ad6f3a9fbdce88e56b5db01b09e83c9384
ms.sourcegitcommit: 70a892df1a0c196db58bf9165b3aa31b26bbe149
ms.translationtype: HT
ms.contentlocale: da-DK
ms.lasthandoff: 08/29/2020
ms.locfileid: "89092262"
---
# <a name="10-tips-for-getting-help-with-your-power-bi-questions"></a>10 tips til at få hjælp til dine Power BI-spørgsmål
Bliver du nogensinde frustreret, når du bruger Power BI, eller har problemer, fordi du ikke kan få svar på dine spørgsmål om Power Bi, når du skal bruge dem – dvs. "lige til tiden"? 

Her er 10 tip, som Power BI-eksperter (herunder personer, der arbejder på produktet hos Microsoft) ofte følger for at finde svar på deres spørgsmål om Power BI.

## <a name="1-use-a-search-engine"></a>1 Brug en søgemaskine
Eksperter, der skal bruge svar til Power BI, bruger ofte søgning. Vil du finde en DAX-formel til en almindelig forretningsberegning? Du kan finde denne på internettet. Føj de sider, hvor du finder de bedste svar, til Favoritter. Opret en mappe til dig selv med de tip og svar, du finder.


## <a name="2-check-the-power-bi-documentation"></a>2 Se dokumentationen til Power BI
Power BI-teamet opdaterer og forbedrer løbende Power BI-dokumentationen og oplæring. Du kan finde fantastisk indhold, herunder optagelser af webinarer, hvidbøger, vejledt læring og links til blogindlæg om alle de nyeste funktioner.

## <a name="3-read-the-power-bi-blog-for-the-latest-news"></a>3 Læs de seneste nyheder i Power BI-bloggen
Power BI-teamet forklarer alle de nye funktioner i deres regelmæssige [Power BI-blogindlæg](https://powerbi.microsoft.com/blog/). Find ud af, hvad der er nyt i alt fra Power BI Desktop til Power BI-mobilapps. Gør det til en vane tit at vende tilbage for at se nyheder: Brug et par minutter hver uge på at skimme blogindlægene. Du ved aldrig, hvornår du kan få brug for de oplysninger, du så for et par måneder siden.

## <a name="4-try-twitter"></a>4 Prøv Twitter
Der er mange Power BI-kunder og -eksperter på Twitter. Stil dit spørgsmål i et tweet. Tilføj hashtags #powerbi og #powerbihelp, så de personer, der kender Power BI, kan se dit tweet.

## <a name="5-watch-videos-on-youtube"></a>5 Se videoer på YouTube
Passer videoer bedre til din læringsstil? Power BI har to sæt, du kan være interesseret i:

* Et godt sted at starte er playlisten [Analyse and Visualize data with Power BI](https://www.youtube.com/playlist?list=PL1N57mwBHtN0JFoKSR0n-tBkUJHeMP2cP).
* Prøv derefter [Power BI-kanalen](https://www.youtube.com/user/mspowerbi/videos), hvor du finder en meget større samling.
* Hvis du har mere erfaring med Power BI, passer [YouTube-kanalen Guy in a Cube](https://www.youtube.com/channel/UCFp1vaKzpfvoGai0vE5VJ0w) dig måske bedre.

## <a name="6-attend-training"></a>6 Deltag i kurser
De tilgængelige kursusmuligheder er næsten uendelige – fra personlige kurser til korte videoer.

*[Microsoft Learn til Power BI](https://docs.microsoft.com/learn/powerplatform/power-bi?WT.mc_id=powerbi_landingpage-docs-link)
* [Gratis live- og on-demand-webinarer om Power BI](webinars.md) på Power BI-webstedet

Du kan finde flere muligheder online, som f.eks.:

* **edX.org** tilbyder et gratis kursus: [Analyzing and Visualizing Data with Power BI](https://www.edx.org/course/analyzing-visualizing-data-power-bi-microsoft-dat207x-4).
* **Lynda.com** tilbyder kurser som f.eks [Power BI Pro Essential Training](https://www.lynda.com/Power-BI-tutorials/Power-BI-Pro-Essential-Training/485820-2.html).
* Søg efter personlige kurser om "**Dashboard in a day**".

## <a name="7-ask-or-search-in-the-power-bi-community"></a>7 Stil spørgsmål, eller søg i Power BI-community'et
Stil spørgsmål, og find svar i [Power BI-community'et](https://community.powerbi.com). BI-eksperter rundtomkring i verden er aktive i community'et. Sørg for at udnytte deres viden ved at bruge denne ressource.

## <a name="8-join-or-create-a-power-bi-user-group"></a>8 Deltag i eller opret en Power BI-brugergruppe
Deltag i en [Power BI-brugergruppe](https://community.powerbi.com/t5/Power-BI-User-Groups/ct-p/Groups), og bed gruppen om hjælp med at besvare dine spørgsmål. Eller du kan starte din egen brugergruppe og oprette et community med personer, der hjælper hinanden, med fokus på dine behov: i dit område, til dine data, i din tidszone.

## <a name="9-check-the-service-status"></a>9 Kontrollér tjenestens status
Hvis du har et problem med tjenesten, kan det være, at selve tjenesten har problemer. [Se supportsiden](https://powerbi.microsoft.com/support/) for at se, om der er rapporter.

## <a name="10-just-try-it"></a>10 Bare prøv dig frem
Hvis alt andet mislykkes, er det sidste tip at observere systemet. Folk spørger ofte, hvilke funktioner Power BI har. Du kan ofte besvare denne type spørgsmål ved at gå til Power BI-tjenesten eller Power BI Desktop og se på indstillingerne i brugergrænsefladen og derefter prøve at bruge dem.

Lad os f.eks. sige, at du er usikker på, om du kan dele dashboards med en sikkerhedsgruppe. Besvar det spørgsmål ved at gå til dialogboksen for deling, og prøv at tilføje en sikkerhedsgruppe. Lige meget hvad så finder du svaret efter denne test.

## <a name="next-steps"></a>De næste trin
* [Hvad er Power BI?](power-bi-overview.md)
* Prøv at spørge [Power BI-community'et](https://community.powerbi.com/)
* Har du stadig problemer? Besøg [supportsiden for Power BI](https://powerbi.microsoft.com/support/)
